---
title: Elementen een stijl geven
description: Verschillende leuke stijlregels
nextstep: stap4
weight: 300
---
We gaan het body-element nog wat meer _pimpen_. Probeer volgende aanpassing eens in je stylesheet:

{% highlight css %}
body {
    background-color:yellow;
    background-image:
        url('../images/controller.gif');
    font-family:sans-serif;
    padding:20px;
    color:#6620FF;
}
{% endhighlight %}

Je zal zien dat je pagina er weer wat anders uitziet. Een overzicht van wat er veranderd is:

<table class="deftable">
    <tr>
        <th>stijlregel</th><th>resultaat</th>
    </tr>
    <tr>
        <td markdown="span">`background-color:yellow;`</td><td markdown="span">Verandert de achtergrondkleur. Je kan heel veel zogenaamde 'keywords' gebruiken voor de kleur, zoals in dit voorbeeld `yellow`. Een volledig overzicht vind je [hier]({{ site.github.url }}/kleuren.html).</td>
    </tr>
    <tr>
        <td markdown="span">`background-image:
            url('../images/controller.gif');`</td><td markdown="span">Bepaalt een achtergrondbeeld. Standaard herhaalt dat beeld zich over de hele pagina. Met `background-repeat` kan je dat verder verfijnen.</td>
    </tr>
    <tr>
        <td markdown="span">)`font-family:sans-serif;`</td><td markdown="span">Met `font-family` kan je een lettertype kiezen. `sans-serif` is het standaard schreefloze lettertype, meestal Arial of Helvetica. `serif` is het standaard schreeflettertype. Meestal Times of Times New Roman. Je kan ook andere lettertypes gebruiken. Maar die moeten dan wel ge√Ønstalleerd zijn op de computer van je bezoeker, of als webfont mee in je site zitten.</td>
    </tr>
    <tr>
        <td markdown="span">`padding:20px;`</td><td markdown="span">Met `padding` kan je een extra ruimte toevoegen binnen in het element. In dit geval wordt er boven, links en rechts 20 pixels ruimte vrijgehouden.</td>
    </tr>
    <tr>
        <td markdown="span">`color:#6620FF;`</td><td markdown="span">Met `color` bepaal je de kleur van tekst in een element. De waarde `#6620FF` is een manier om een kleur te noteren. Daarover in de volgende stap meer.</td>
    </tr>
</table>

Je kan ook andere elementen van je pagina een stijl geven. Probeer bijvoorbeeld eens:

{% highlight css %}
p {
    background-color:chocolate;
    font-size:20px;
    color:pink;
}
{% endhighlight %}

![Screenshot met bruine p elementen]({{ site.github.url }}/images/browser_ptagscolor.png)

Je ziet dat alle `<p>` elementen nu een bruine achtergrondkleur (chocolate) en roze tekst hebben, en dat de tekstgrootte ook veranderd is naar 20 pixels.
