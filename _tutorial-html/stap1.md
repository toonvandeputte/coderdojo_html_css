---
title:  Je eerste stapjes
description: Wat heb je nodig?
nextstep: stap2
weight: 100
---
Websites zijn geweldig! Je hebt geen speciale programma's of krachtige computer nodig om er eentje te maken. Bovendien kan je eerst een eenvoudige website maken, en daarna stap voor stap moeilijkere sites.

Voor je start, heb je een paar dingen nodig:

* Een programma waarmee je HTML en CSS kan schrijven. Dat kan al met Notepad (Windows) of TextEdit (Mac), maar er zijn heel veel gratis programma's die het je wat makkelijker maken. Ik ga er vanuit dat je Atom gebruikt, dat is een gratis programma dat je op Windows, Mac of Linux kan gebruiken.

* Een mapje op je computer waar je je website gaat zetten. Dat kan gewoon op je bureaublad, geef het een naam als 'mijn website' of zo.

* Als je je website ook echt op internet wil zetten, heb je ook webruimte nodig. Bij Telenet en Proximus krijg je die gratis. Maar je kan bijvoorbeeld ook Dropbox gebruiken om ervoor te zorgen dat de hele wereld je site kan zien.

Dat is alles! Simpel toch?
