---
layout: page
title: Jouw site online?
menu: yes
---

# Het probleem

Je hebt nu een site op je eigen computer staan, maar dat is niet zo handig. Een website zou toch op het internet moeten staan, waar iedereen 'm kan vinden?

Er zijn een paar manieren om dat voor elkaar te krijgen.

## Proximus of Telenet

### Telenet

Heb je een Telenet-internetabonnement, dan zit daar gratis webruimte bij. Die hoef je enkel te [activeren](https://www2.telenet.be/nl/klantenservice/hoe-activeer-ik-mijn-gratis-webruimte/), om ze gratis te kunnen gebruiken.

### Proximus

Heb je een Proximus-internetabonnement, dan is de situatie iets minder helder. Niet elk internetabonnement heeft gratis webruimte, je kan je webruimte [nakijken via de website van Proximus](https://www.proximus.be/support/nl/id_sfaqr_web_create/particulieren/support/internet/e-mails-en-website/uw-website-instellen/webruimte-raadplegen.html).

Zowel voor Telenet als Proximus webruimte gebruik je best een FTP programma om je site te uploaden. Gelukkig bestaan er heel goede gratis FTP-programma's, zoals [Filezilla](https://filezilla-project.org/).

## GitHub

GitHub is een website waar je gratis allerlei programmeercode kan zetten. De bedoeling is dat andere mensen dan jouw code kunnen gebruiken om verder op te bouwen. GitHub wordt heel veel gebruikt voor grote zogenaamde 'open source' projecten waar tientallen of zelfs honderden of duizenden mensen aan meewerken.

Maar je kan er ook gewoon je site zetten. Daarvoor heb je wel een [GitHub account](http://www.github.com) nodig, en om dat te kunnen maken moet je een e-mailadres hebben.

Let er ook wel op dat je met de gratis versie van GitHub alleen publieke projecten kan online zetten. Iedereen kan dus alle code en bestanden van je website zien.

## Coderdojo zelf

Met CoderDojo Lier hebben we ook voor een plek gezorgd waar je je site kan zetten. Om dat voor elkaar te krijgen, vraag je even hulp aan een coach. Je zal zeker ook [Filezilla](https://filezilla-project.org/) nodig hebben.
